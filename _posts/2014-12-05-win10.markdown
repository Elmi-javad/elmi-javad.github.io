---
layout: post
title:  "با 3 ویژگی برتر و مهم اما پنهان ویندوز 10 آشنا شوید  "
permalink: 
parsidate: جمعه ۱5 آبان ۱۳۹4
comments: true
imglink: http://hosseinkarami.com/assets/img/post/typewriter.jpg
imgauthor: http://florianklauer.de/
imgauthorname: Florian Klauer
---
![alt text](../assets/img/post2.1.jpg)

هر کسی که تاکنون برای چند هفته با ویندوز 10 کار کرده باشد متوجه بزرگی بروزرسانی که مایکروسافت در این نسخه  
از سیستم عامل خود انجام داده، خواهد شد. ردموندی‌ها از اشتباهاتی که در ویندوز 8 انجام دادند حسابی درس  
گرفته‌اند و با بازگرداندان دکمه محبوب استارت به ویندوز 10 همراه با ظاهری مدرن تا حدود زیادی ایرادات قبل را جبران   
کرده‌اند.  

بازگشت منوی استارت، اضافه شدن دستیار صوتی کورتانا، حالت بهینه‌تر سیستم عامل برای دستگاه‌های لمسی و قابلیت   
چند وظیفگی بسیار کاربردی از جمله تغییرات بزرگ و البته آشکار ویندوز 10 هستند که هر کاربر این سیستم عامل  
تاکنون از آن‌ها استفاده کرده است. اما قطعا این چند مورد، همه ویژگی‌های عالی و جذاب ویندوز 10 نیستند و این سیستم  
عامل از قابلیت‌های بسیار بیشتری نیز پشتیبانی می‌کند که در ادامه به آن‌ها خواهیم پرداخت.   
# 1. اسکرول در پنجره‌های غیر فعال

![alt text](../assets/img/post2.2.jpeg)

در نسخه‌های پیشین ویندوز شما تنها می‌توانستید در پنجره‌هایی اسکرول کنید که فعال هستند. اما در ویندوز 10 حتی  
اگر ماوس شما بر روی یک پنجره قرار گیرد نیز امکان اسکرول در آن برنامه فراهم خواهد شد.  

برای فعال کردن این ویژگی به تنظیمات ویندوز 10 بروید، سپس در قسمت Mouse & Touchpad تیک گزینه "scroll  
inactive windows when I hover over them" را بزنید. از این پس هر کجا که ماوس شما حضور دارد، قادر به اسکرول  
کردن خواهید بود.  

# 2. تغییر انداره آیکون‌ها، متون، اپلیکیشن‌ها و همه چیز

![alt text](../assets/img/post2.3.jpeg)

   در نسخه‌های قبل ویندوز تنها یک حالت تغییر رزولوشن نمایشگر وجود داشت که اگر دستگاهی با رزولوشن بسیار بالا را به  
   سیستم عامل متصل می‌کردید امکان متناسب کردن همه موارد در حال نمایش با مقدار رزولوشن دستگاه دوم را از دست   
   می‌دادید.

   خوشبختانه مایکروسافت متوجه این مشکل شده و در ویندوز 10 دست شما را برای تغییر رزولوشن یا تغییر نسبت اندازه  
   المان‌های در حال نمایش باز گذاشته است. شما به راحتی می‌توانید با سر زدن به تنظیمات و بخش Display نسبت تصاویر   
   را از 100 تا 200 درصد تغییر دهید.  
   نمونه مهم استفاده از این ابزار زمانی است که لپ‌تاپ خود را به نمایشگری با رزولوشن بالای 4K متصل می‌کنید و با تغییر  
   رزولوشن تا ۲۰۰ درصد می‌توانید آیکون‌ها و اندازه تمام موارد در حال نمایش را شبیه به حالت رزولوشن ۱۰۰ درصد در یک  
   نمایشگر 1080p مشاهده کنید.  

# 3.  حساب و کتاب با حافظه

![alt text](../assets/img/post2.4.jpeg)

یکی از ویژگی‌هایی که ویندوز 10 از پلتفرم‌های موبایل قرض گرفته بخش Storage Sense در تنظیمات ویندوز است. در   
این بخش شما می‌توانید مقدار حافظه‌ای که فایل‌های هر درایو شما پر کرده و دسته بندی فرمت فایل‌های اشغال کننده  
فضا را با رنگ‌های مختلف مشاهده کنید.

مایکروسافت سعی کرده این بخش را به شکلی طراحی کند که کاربر با همان نگاه اول بتواند مقدار مصرف شده از فضای    
ذخیره سازی دستگاه را با توجه به نوع هر فایل مشاهده و حتی پیشنهاد‌هایی برای آزاد کردن این فضای اشغال شده   
دریافت کند. همچنین اگر هر حافظه ذخیره سازی دیگری به دستگاه متصل کرده باشید نیز، در این بخش با جزییات کامل   
نشان داده خواهد شد.

اگر زیاد با مشکل کمبود حافظه ذخیره سازی رو به رو هستید، می‌توانید هر از چند گاهی به این بخش سر بزنید و وابسته   
به هر درایو سیستم، فایل‌های غیر ضروری را حذف کنید یا به طور کلی مشغول به مدیریت حافظه دستگاه شوید. این  
بخش همچنین راه ساده‌ای برای حذف فایل‌های موقت و غیر ضروری فراهم می‌کند و حتی مقدار حافظه‌ای که هر نرم‌افزار  
یا بازی نصب شده بر روی سیستم اشغال کرده را به شما نشان می‌‌دهد.